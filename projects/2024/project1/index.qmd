---
draft: false
title: "Enam Angka menjelang 25"
subtitle: "Ini adalah projek kembara dalam mencapai RM100K Pertama menjelang umur 25."
date: "2024-08-27"
time: "10:30 PM"
categories: ["âš›ï¸ Kewangan"]
image: ""
authors: ["M. Hariz Hazril"]
---

### 7 Jun 2024: Sebuah buku senarai putih
Sudah lama aku memendam rasa ingin memiliki buku "Enam Angka Menjelang Dua Puluh Lima" karya Azraei Muhamad. Mana tidaknya, buku ini diterbitkan pada tahun 2018, sudah tahun 2024 baru aku memilikinya.

Hanya sebuah keinginan yang besar dengan usaha yang kecil mengambil beberapa tahun untuk berganjak. Hampir diherdik oleh ego sendiri. Apa mungkin untuk memiliki enam angka secepat itu?

7 Jun 2024 menandakan aku memulakan pembacaan. Dengan penyampaian yang agak santai dan landai, memang benar mengajak diri ini untuk mengkritik kandungan penulisannya itu.

Ada seberapa tidak harmoni dengan buku ini, kerana untuk mencapai sebuah matlamat enam angka tidak hadir dengan kemampuan diri sendiri secara pukalnya. Misalnya, ibu bapa penulis sendiri sudah memperancangkan sejak awal lagi berkenaan pendidikan penulis (Baca: Pengurusan PTPTN).

Maka, bukanlah ceritanya penulis yang perlu dicari oleh seorang pembaca, tapi bagaimana matlamat, visi, misi, tindakan dan cara fikir yang dibawa oleh penulis sendiri dalam mencapai enam angka. Pembaca sendirilah yang perlu mencorak jalannya sendiri dalam mencapai matlamat itu juga.

Ia antara usaha dan strategi yang diguna sama ataupun lebih baik dari itu.

Tambah pula, bahawa penulisannya itu berlatarkan tahun-tahun dahulu sehingga tahun 2018. Jika dibandingkan udara dan tanah kini, jauh lebih mencabar hendak mencapai angka itu. Namun, tidak mustahil.

Selain daripada usaha, aku rasa perlu ada juga tuah dalam hidup ini. Tuah yang hadir daripada orang-orang terdekat atau tadahan doa engkau sendiri. Segalanya sudah bertetapan akan rezeki kita, hanya kita sahajalah yang usaha dengan daya yang ada.

Apa yang paling penting bagi aku adalah sebuah matlamat dan semangat yang konsisten. Walau hari-harinya diuji sekalipun, dengan semangat yang waja tidak berbolak-balik matlamatnya itu.
