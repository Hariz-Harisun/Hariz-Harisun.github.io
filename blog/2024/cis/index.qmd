---
draft: false
title: "Cis!"
subtitle: "Mengungkap rahsia Nombor Kompleks."
date: "2024-08-22"
categories: ["ðŸ”¢ Matematika"]
image: "22082024.png"
authors: ["M. Hariz Hazril"]
---

![](22082024.png){fig-align="center"}

## Arghh, 'cis' kamu!

Bayangkan seorang remaja sekolah mendatangi engkau dengan soalan yang melibatkan eksponen rational yang berbentuk,

$$(-16)^{\frac{1}{4}}$$

dan meminta tolong engkau menyelesaikannya.

Kita perlu bertanya: adakah wujud sebarang nombor nyata yang apabila dikuasakan dengan empat menghasilkan nilai negatif $-16~?$ $$
y^4=-16
$$Secara logik, sebarang nombor nyata $y$, apabila dikuasakan dengan nombor genap, hasilnya sentiasa positif.

Ini bermakna, tidak mungkin ada nombor nyata $y$ yang dapat memuaskan persamaan $y^4 = -16$.

Namun, jika kita pergi lebih mendalam, hal ini dapat diselesaikan dengan konsep nombor khayalan.

$$\cdot~\cdot~\cdot$$ "*Cis!!*", saya berkata.

Dengan wajah kebingungan, remaja itu memandang aku dan berkata dengan gugup, "*Maafkan saya, bang*."

Aku tersenyum dan menjelaskan, "*Bukan 'cis' yang itu, tetapi 'cis(x)' dalam matematik.*"

"*cis(x) = cos(x) + i sin(x)*", sambung aku.

## Merungkap jawapan disebalik khayalan

Aku menerangkan bahawa dalam konteks nombor kompleks, kita boleh menggunakan kaedah 'cis' untuk menyelesaikan masalah ini. Jika dalam bentuk polar,

$$
-16=16~\text{cis}(\pi)
$$

Di mana, $cis(\theta)$ adalah $cos(\theta)+i~sin(\theta)$.

Dengan mengambil punca kuasa empat,

$(-16)^{\frac14}=(16~\text{cis}\left(\pi\right))^{\frac14}$

$(16~\text{cis}\left(\pi\right))^{\frac14}=2~\text{cis}\left(\frac{\pi+2k\pi}4\right)$

$\text{for}~k=0,1,2,3$

Penyelesaian ini memberikan nilai-nilai berikut:

$2~\text{cis}\left(\frac{\pi}{4}\right),\quad2~\text{cis}\left(\frac{3\pi}{4}\right),$

$\quad2~\text{cis}\left(\frac{5\pi}{4}\right),\quad2~\text{cis}\left(\frac{7\pi}{4}\right)$

Jika dalam bentuk eksponen adalah: $2e^{i\pi/4},~2e^{3i\pi/4},~2e^{5i\pi/4}$, dan $2e^{7i\pi/4}$

Tidak semuanya yang berbunyi negatif itu membawa keburukan, maka Cis!

$$\cdot~\cdot~\cdot$$
